<div class="leaf flex"><div class="inner justify"><p class="no-indent  ">rauhaan, sanoi Ragnar hiukan tylysti — niin että hän itsekin uskoi omaa ääntänsä.</p><p>--- Minä lähden kaup-punkiin.</p><p>--- Lähde sinne tai tule tänne, mutta älä siinä torku.</p><p>Ragnar nousi portaitten puolitiehen ja jäi siihen kuuntelemaan. Murtomäki ehkä huomasi tämän, tai saattoi olla huomaamattakin. Hetken päästä hän kumminkin liikahti ja lähti ovea kohden yrittäen laulella niin hyvin kuin taisi: — Sua neito kaunis katselen — likellä vettäsi — kuin kukka kaunis suloinen — kuvastimessasi.</p><p>Tämä sekasotku oli tarkoitettu hyvästijätöksi Solveigille.</p><p>Tarpeellisen ajan odotettuaan Ragnar palasi takaisin alakertaan, lukitsi ulko-oven ja meni sitten kyökkiin katsomaan tyttöä, joka siellä oli. Äsken saavutettu voiman tunne viipyi jäsenissä. Hän ei epäröinyt vähääkään.</p><hr class="section"></div> </div>