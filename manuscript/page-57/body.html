<div class="leaf flex"><div class="inner justify"><p class="no-indent  ">enteilevää aikaa tämä oli, auringon vakaasti alentuessa taas syksyä kohden.</p><p>Joskus joku äijän karilas istuu Toivolan pirtissä ja jaarittelee.</p><p>--- Taitaa Riina olla vähän kivun vallassa?</p><p>--- On tässä tietämistä, huokaa äiti.</p><p>--- Pian tuosta Hiltusta paisuu uutta emäntää; johan se on kirkon perällä käynyt.</p><p>--- Ei tiedä.</p><p>--- Ää — kyllä ne koirakset pian haistavat uuden pyyntimaan.</p><p class=" stretch-last-line ">Äijä paasaa pitkälti tympeää paasaamistaan, vaikkei hänelle enää vastaillakaan. Hän on kuin jokin harvoin nähty ilkeä eläin. Kun hän lopultakin lähtee, on hän käynnillään pyyhkinyt pois asumuksen vakinaisen tunnelman, jättämättä mitään sijaan. Ei oikein varmaan edes tiedetty, kuka se äijä oli. — Mutta elämä on kumminkin entistä kiusallisemmin takertunut</p></div> </div>