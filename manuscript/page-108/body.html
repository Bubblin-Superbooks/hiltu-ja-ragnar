<div class="leaf flex"><div class="inner justify"><p class="no-indent  ">istuutui. Hienon hieno nolouden häive käväisi koko seurueen tajussa.</p><p>Sandström, joka oli mukana kaikessa, mutta ei esillä missään, ymmärsi, ettei tämä ilta heille toisi mitään lopullista hauskaa. Hän alkoi toiselle toverilleen kahden kesken puhella lähdöstä. Kun Murtomäki kuuli puhuttavan ajurin tilaamisesta, nousi hän jälleen lasi kädessä ja lausahti: "Hyi hitossa, ajaa ajurilla kuutamossa — vaikka: vossikallinen polyteekkareita kuutamossa, sopiihan sekin." Hän liikehti jälleen ovea kohti.</p><p>--- Minne sinä menet? Älä nyt taas —.</p><p>--- Minä menen pihalle, minä kaipaan kuutamoa ilman vossikkaa, vaikka olenkin polyteekkari — kuuta katsomaan, heh-heh — lainaa sinä kiikariasi.</p><p>--- Katso omallasi vaan, kun et kyökkiin katso. Mitä sinä sillä lasilla teet?</p><p class=" stretch-last-line ">--- Kysyykö mies, mitä lasilla tehdään? Minä tahdon</p></div> </div>