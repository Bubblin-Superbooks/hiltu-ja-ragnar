<div class="leaf flex"><div class="inner justify"><p class="no-indent  ">nuoren sydämensä surunvoittoisesta viihdytyksestä. Illan sävy vaimensi veren halukkaat sykähdykset, kuutamon tehostuessa virisivät jo vanhat lastenkamaritunnelmat. Ja kun kyökistä kuului jokin hillitty kalahdus, niin se vain omituisesti lämmitti sielua. Kaikki oli hyvää ja pehmeätä tänä iltana — joka, niinkuin kaikki edellisetkin, yhä lisäsi elämän iltojen nousevaa lukua.</p><p>Kaikki oli hyvin tänä iltana. Kuului kavion kapsetta, rehtorska palasi ajurilla kaupungista. Hänen äänensä oli varsin virkeä, kun hän kuului huutavan kyökkiin:</p><p>--- Onko Hildulla nyt tee valmiina, täällä on Hildun veli, Hildu antaa sitten hänellekin teetä.</p><p>Sitten hän tuli saliin ja huomattuaan Ragnarin hiukan hämmästyi:</p><p>--- Täällähän on vallan pimeä, miksi et ole ottanut tulta?</p><p class=" stretch-last-line ">Rehtorska ei voinut käsittää, että hänen poikansa</p></div> </div>